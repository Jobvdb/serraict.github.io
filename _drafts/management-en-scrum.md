# Management en Scrum

Jij bent als manager verantwoordelijkheid voor een organisatie 
die een software product realiseert.
Je wil kwalitatief betere software, 
je wil de software sneller in handen van je gebruikers,
je wil beter kunnen zien wat de teams doen
of je wil dat geleverde software beter aansluit bij de wensen van je gebruikers.
Eigenlijk wil je dat allemaal trouwens.
Je besluit eruit dat je teams "Scrum moeten gaan doen".

Wat zijn jouw verantwoordelijkheden?

Binnen Scrum is geen rol voor de manager vastgelegd, maar dit betekent niet dat de manager
geen rol heeft bij het helpen groeien van geweldige, zelf-sturende Scrum teams. 
Integendeel - managers hebben zeer veel invloed op het succes dat de Scrum teams kunnen hebben.

Managers binnen organisaties met Scrum teams hebben de volgende verantwoordelijkheden:

## Richting de Product Owners

Zorg dat Product Owners toegang hebben tot marktinformatie, gebruikers en belanghebbenden
zodat zij gefundeerde beslissingen kunnen nemen bij het maximaliseren van het product 
en het werk van de ontwikkelteams.

Management accepteert deze beslissingen zonder meer 
en vertrouwt erop dat de empirische werkwijze van de teams 
snel zullen laten zien of deze beslissingen daadwerkelijk leiden 
tot waarde voor de gebruikers van het product.

## Richting de Scrum Masters

Help de Scrum Masters bij het identificeren en wegwerken 
van organisatorische belemmeringen 
die de empirische werkwijzen van de Scrum Teams
of de continue verbetering van de Scrum Teams
in de weg staan.

Scrum stopt niet bij de grenzen van de Scrum Teams - 
sterker nog, de grenzen die je als manager aan je Scrum Team stelt
zijn in sterke mate bepalend voor 
het succes van het werk dat je teams kunnen realiseren
en de ontwikkeling die je teams kunnen doormaken.

## Richting de ontwikkelteams

Faciliteer team samenstelling met de juiste ontwikkelaars
en geef ze een omgeving waarin ze zichzelf kunnen organiseren
en met volledige aandacht, zonder afleiding
aan het product kunnen werken 
en zich zelf kunnen verbeteren.

## Richting de organisatie

Creeer een omgeving gebaseerd op gemeenschappelijke waarden
die transparantie, openheid en samenwerking stimuleren
zodat agile teams en hun empirische werkwijzen
kunnen floreren duurzaam kunnen opereren.

## Wat te doen?

Hoe sluit jouw organisatie op dit moment aan
Wat heb jij gedaan voor je ontwikkelteams, je Scrum Masters, je Product Owners en je organisatie?
Wat ga je doen?
